Content-Type: text/x-zim-wiki
Wiki-Format: zim 0.4
Creation-Date: 2014-01-12T00:53:13+01:00

====== Tipy a triky ======
Created Neděle 12 leden 2014

* **Alobal šetří energii.**
	* Když odmrazujete mrazničku, vymyjte ji na závěr octovou vodou. Nebudou se v ní držet pachy. Když bude suchá , vyložte šuplíky alobalem. Nejenže se tak rychle nepokryjí námrazou, ale zároveň lépe udrží chlad a můžete mrazák zapnout na nižší stupeň.
* **Paprika nepálí.**
	* Aby nepříjemná palčivost paprik zmizela, rozřízněte papriku napůl, odstraňte všechna semínka a potom vnitřek pečlivě nasolte. Nechte alespoň hodinu působit a potom opláchněte. Pak můžete papriku použít obvyklým způsobem.
* **Kuchyň bez výparů.**
	* Snadno a rychle se nepříjemných výparů a pachů zbavíte, když na plotně ponecháte chvíli povařit vodu s octem, do které přidáte lžičku skořice.
* **Jak na cibuli.**
	* Před krájením cibule si opláchněte a navlhčete prkénko. Tak vám éterické oleje nebudou tolik stoupat do očí. Používejte zásadně ostrý nůž. Jinak na něj budete muset tlačit a tím se opět uvolňují nepříjemné štiplavé složky. Rozpůlená cibule vydrží v lednici pět dní jako čerstvá, pokud místa řezu potřete máslem a zabalíte ji do alobalu. Aby nevyklíčila, dejte do nádoby, kde se skladuje, kousek chleba. Když cibuli smažíte, rychleji zhnědne, jestliže ji předem posypete trochou hladké mouky a navíc bude hezky křupat.
* **Rebarbora na vosy, vratič na mušky atd.**
	* Bodavý hmyz nemá rád rebarboru, vadí mu i její vůně. Používejte proto listy k jejich odpuzení. Dvanáct větších listů (nejlépe roztrhejte) a nechte louhovat ve dvou litrech vody. Potom dejte do rozprašovače a používejte jako odpuzovač. Pamatujte, že stonky rebarbory lze použít k jídlu jen do konce června. Pak už obsahují mnoho látek škodících kloubním chrupavkám.
	* Na obtížné mouchy, masařky, mušky je výborný vratič, stačí na průměrnou místnost 2 kytičky této žluté bylinky a mouchy zmizí. Působí i sušená! Určitě ji znáte, roste běžně v příkopech jako plevel. http://bylinky.atlasrostlin.cz/vratic-obecny
